23

 

dolem orationum inaequalem et variam evadere ‚ Aspasia optime
hanc componendi rationem verbo συγκολλᾶν denotavisse videtur
eodemque de inaequali indole eius quam ipsa Socratem edocuit·
orationis ·significavisse; magnum enim discrimen esse inter priorem
et alteram eius partem facile intellegi potest.

Maximum autem momentum Aspasia ediscendo tribuit, nam
non multum afuit, quin· Socrates plagas acciperet, quod obliviosus
erat (236 C). Quod idem disciplinae Gorgieae proprium fuisse, ex
Aristotelis verbis l. c. elucet. Omnis enim Gorgiae doctrina in eo
versabatur , ut exemplaria vel specimina ediscenda discipulis trade-
rentur, et id quidem artis sophisticae proprium erat 1). Optime
igitur Socrates in Gorgia (463 B) rhetoricam appellat ἐμπειρίαν

,καὶ τριβήν. Itaque non est dubium ‚ quin Plato Gorgiae discipli—
nam ironice ita describere voluerit, ut eam esse contrariam ei qua
ipse utebatur disserendi rationi appareret.

Tamen hoc loco etiam alius cernitur aculeus Callicles enim
dicit in Gorgia 485 O sq. ὅταν πρεσβύτερον ἰ’ὁω ἔτι φιλοσοφοῦντα
καὶ μὴ ἇπαλλαττὸμενον, πληγῶν μοι δοκεῖ ἤδη δεῖσθαι. Iam in-
tellegimus , cur Socrates obliviosum se profiteatur. Auctore enim
Callicle senex ludum rhetoris ingressus laborem et operam in
ediscendo consumit, sed adeo adhaerescit philosophiae , ut artificia
rhetorica sibi inculcata memoria tenere non possit. Itaque cum
Aspasia quodammodo minas Calliclis exsequi videatur, etiam hic
locus nobis argumento est, quam intima intercedat ratio Menexeno
cum Gorgia , neque dubium est, quin Socrates significet, quam ri—
diculus eveniat effectus , si ipse senex Calliclis consilium secutus
propter philosophiae amorem minis plagarum terreatur.

236 C. ἀλλ’ ὅπως μή μοι χαλεπανεῖ ἧδιδάσκαλος. Cf. 549 Ε §0 11.
ἀλλ’ ὅπως μου μὴ κατερεῖς] Si Socrates revera se discipulum Gor-
giae profitetur, non est mirum, quod cupit fontem studiorum suorum
occultari, quippe quem in Gorgia dialogo repudiaverit. Itaque non
est, cur haec tecta agendi ratio vituperetur. Immo legentes hoc
modo scite admonentur, nomine Aspasiae hominem vel scholam
obtegi, quacum antea Socrati aliquid negotii fuerit.

236 C. Ἀλλὰ μέντοι σοι’ γε δεῖ χαρίζεσθαι, ὥστε κᾶν ὀλίγου,

¹) Blass Ι, 51.

