20

quae in Gorgia dialogo et in Symposio impugnatur ratione optime
convenit. ’

Itaque cum iure dici possit, et Thucydidem et in Menexeno
Socratem contionantem Gorgia magistro usos esse, cumque Thucy-
dides in dialogo per Periclem repraesentetur isque aeque ac Socrates
Aspasia utatur magistra , sequitur, ut nomine Aspasiae obtegatur
Gorgias vel eius schola. Quam comparationem neque ab Aspasia
neque a Gorgia alienam esse, breviter exponendum est.

Ac primum nihil contemptionis in eo reperiri potest, quod
Gorgias , de quo Plato aliis locis cum aliqua observantia loquitur,
nomine Aspasiae occultatur3 nam erat femina ingenio et suavitate
insignis , neque est, cur ea potius vulgares laudatores repraesentet.
Immo grata eius indoles aeque ac nomen vitaeque condicio bene
convenit cum ea rhetorica, cuius est πρὸς ἡδονὴν ὁρμᾶσθαι et χα-
ρίζεσθαι. Porro cum in Gorgia (481 D sq.) ea ratic, quae inter
oratorem et populum intercedit, illustretur ratione, quae est inter
amatorem et puerum amore venereo dilectum , ita ut omne illius
studium ad placendum et assentandum conferatur, non est, cur du-
bitemuS, quin Plato Aspasia pro Gorgia ad similitudinem ludi-
'magistri inducta tecte admonere voluerit ludi amicarum (παιδίσκαι
ἑταιροῦσαι), quem ab Aspasia habitum esse constat 1); nam sicut
illae a magistra ornabantur et instruebantur, ut viris placerent et
blandirentur , ita Gorgias discipulos omnibus dicendi artificiis orna·
vit, quibus populo placere et assentari possent. Quamquam nostro
quidem sensui talis comparatio displicet aeque atque illa, quam in
Gorgia invenimus, Denique fama fuit, Aspasiam cum multis Athe-
niensibus de rhetorica sermones contulisse, quamquam fieri non
potest, ut Lysicles ovium mercator ab illa eruditus et summus ora—
tor factus sit, id quod Aeschines Socraticus narravisse fertur 2);
nam Lysiclem uno anno post Periclis mortem in Caria occidisse

1) Plut. Pericl. 24. καίπερ οὗ κοσμίου προεστῶσαν ἐργασίας οὐδὲ σεμνῆς,-
οἷλλὰ παιδίσκας ἑταιρούσας τρέφουσαν. -- 2) Schol. in Plat. MeneX. ἐπεγήματο
δὲ ὴ Ἀσπασία μετὰ τὸν Περικλέους θάνατον Λυσικλεῖ τῷ προβατοκαπήλῳ καὶ
ἐξ αὖτοῦ ἔσχεν υἱὸν ὀνόματι Ποριστήν, καὶ τὸν Λυσικλέα ῥήτορα δεινότατον
κατεσκευάσατο, ὦς Αἰσχίνης ὖ Σωκρατικός. Cui narratiunculae addit Plut.
Pel'icl. 24, 3; ἐν δὲ τῷ Μενεξένῳ τῷ Πλάτωνος - τοσοῦτόν γ’ ἱστορίας ἑνε-
στιν, ὅτι δόξαν εἶχε τὸ γύναιον ἐπὶ ῥητορικῇ πολλοῖς Ἀθηναίων ὁμιλεῖν.

