50

--

 

esse (242 C), quamquam constat, morem iam ante bella Persica
usu receptum fuisse , cum sepulturam militum apud Marathona
occisorum a consuetudine discessisse Thucydides ¹) tradat. Qui error
in ec, qui epitaphium conscribit, tam mirus est, ut non multum absit,
quin credere cogamur, istam esse inscientiam affectatam, quae spectet
ad ea quae leguntur in Gorgia 459 B ὁ οὐκ εἰδὼς τοῦ εἰδότος ἐν
οὐκ εἰδόσι πιθανώτερος ἔσται. C πολλὴ ῥᾳστώνη μὴ μαθόντα
τὰς &Mag τέχνας μηδὲν ἐλαττοῦσθαι. In bello autem Peloponne-
siaco exponendO, quod unum neque umquam‘ iutermissum fuisse
Thucydides demonstrare studet 2), philosophus non inconsulte eos
videtur secutus esse, qui duo bella statuebant ³), remque ita insti-
tuisse, ut pax Niciae, quippe quae Atheniensium nomini laudi fuisset,
finis belli videretur 4). Porro duae quae traduntur expeditiones in
Siciliam factae , quarum alteram Leontinorum gratia Lachete,
Sophocle , Eurymedonte ducibus 5) , alteram duodecim annis post
Segestanorum gratia Alcibiade auctore 6) susceptam esse constat,
ita confunduntur, ut posterior eademque maior expeditio Leontinorum
gratia (243 A) videatur facta esse. At ne hic quidem neglegentiam
philosophus inconsulte admisisse videtur. Nam cum constet, Athe·

- niensibuS, ut priorem expeditionem susciperent, Gorgiam Leontinum

persuasisse, verisimile est, oratorem, qui Leontini se discipulum
profitetur , de magistro significare , quippe cuius eloquentia tanta
moles belli mota sit; certe hac in re Gorgiae discipulus aliquid
excusationis habebit. Tum bellum Corinthium tanta incuria adum·
bratur, ut neque ordo neque ipsae res gestae clare perspici possint.
Denique orator cum contendit, bella Persica nondum digne canta
esse a poetis 239 G, oblitus esse videtur Pindari, Simonidis, Phry-
nichi, Aeschyli. Quod cum in Platone, docto poetarum aestimatore,
satis mirum sit, necesse est aut hoc quoque loco inscientiam affec-
tatam cerni aut simulatam iactantiam rhetoris significantis, se
ipsum primum illas res decore expositurum esse , nisi quis credere
malit, Socratem hoc loco exprimere vulgare iudicium Graecorum
fabulis et carminibus epicis ad historiam pertinentibus non gauden-
tium, id quod ex exiguo talium poematum numero cernitur.

1) 2, 34, 5. — 2) 5, 26, 2. 3. - ³) Cf. Stahl, praef. ad Thucyd. p. XI. —
4) Schleierm. 528. —— 5) Thuc. 3, 86 sq. 115. 4, 65. —- 6) Thuc. 6, Ssqq.

 

 

