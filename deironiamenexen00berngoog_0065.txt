57

tionem cum illa descriptione congruere neque minus vestigia disci-
plinae Gorgieae plurima et manifestissima in ea cerni, contendere
non dubitamus , orationem esse specimen ironiae mimicae. Hoc
autem Plato edidit, non quo certam Gorgiae orationem imitaretur,
sed ut rationem eius et disciplinam exemplo illustraret. Cuius vitia
cernuntur cum in artificiorum adhibitorum copia et in ea ‚ quam
in dispositione vidimus , vulgaris cuiusdam perspicuitatis consecta-
tione et in laudatione adulatoria et sophistica , tum in ea ratione,
quae intercedit inter ornamentorum ubertatem et sententiarum te-
nuitatem. Qua in re philosophus versatus est tanta cum sollertia
et ingenii dexteritate, ut primo obtutu oratio videatur esse exemplar
omnibus numeris oratoriis absolutum. Neque vero miramur, Pla-
tonem pro ingenio suo etiam , cum imitari et ludere vellet , con-
scripsisse, quod in suo genere perfectum esset. Agathonis quoque
oratiuncula, quamvis manifestiorem etiam imitationem prae se ferat,
in suo genere quasi absoluta est. Tamen Hermogeni non assenti-
mur, qui panegyricorum pulcherrimum esse censet Platonicum3
immo cum Dionysio facimus , qui quamquam consilium philosophi
non perspexit ideoque saepius nimius est in vituperando, tamen de
universa oratione sanum fecit iudicium. Qua ab sententia ne Cicero
quidem nos revocare potest, narrans, orationem Platonicam sic pro-
batam fuisse, ut eam quotannis recitari necesse esset 1). Nam quod
Athenienses illis temporibus libenter eam audiebant, non ita mirum
videtur: fruebantur enim magnificentiae praeteritae umbra et ima-
gine deooris verbis expressa neque curabant, quantopere orator a
veritate deflexisset3 ceterum in Atheniensibus omni tempore valuit
illud dictum, quod ex hac ipsa oratione Aristoteles laudavit: οὗ χα-
λεπὸν Ἀθηναίους ἐν Ἀθηναίοις ἐπαινεῖν. Accedit, quod nomen
Platonis philosophi celebratissimi orationi aliquid splendoris et famae
impertiebat, idque eo facilius fieri poterat, quod certa verae indolis
memoria deerat3 immo admiratores philosophi gaudebant eum
etiam ’in arte oratoria eminuisse. Praeterea non omittendum
est, schemata Gorgiea vim in auditoribus habuisse maximam ²)

1) Orator. c. 44. ᾖ. 151. - 2) Isocr. Panathen. 2: οὐκ ὀλίγων Mmt-
θέσεων καὶ παρισώσεων καὶ τῶν ἄλλων ἰδεῶν τῶν ἐν ταῖς ῥητορείαις δια-
λαμπονσῶν καὶ τοὺς ἀκούοντας ἐπισημαίνεσθαι καὶ θορυβεῖν ἆναγκαζουσῶν.

