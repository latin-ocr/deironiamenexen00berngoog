59

 

bratur, ita in oratione eius vestigia facile cerni possunt. Epitaphius
enim non solum cum descriptione rhetoricae blandae a Socrate
exhibita omnino congruit, sed etiam ‚in singulis verbis et sententiis
insignis est artis Gorgieae imitatione. Quae cernitur cum in arti—
ficiis oratoriis large adhibitis , tum in ea ratione , quae intercedit
inter ornamentorum ubertatem et inter sententiarum aut vilitatem
aut tenuitatem. Itaque contendere non dubitamus , orationem spe--
cimen esse ironiae mimicae3 Socrates enim simulans , se in partes
adversarii transisse, efficit, ut sophistae effigies in dialogo cernatur
sicut in speculo. Quodsi respicimus manifestam quam multis locis in-
venimus Menexeni cum Gorgia dialogo affinitatem, non videtur dubium
esse, quin oratio funebris quae in Menexeno est nobis effigiem
quandam praebeat iocosa ac lepida imitatione expressam eiusdem
artis oratoriae , de cuius vera indole in illo disputatum est. Et si
re vera Gorgias , ut Athenaeus (XI 505 D) tradit, illo dialogo per-
lecto dixit, Platonem bene didicisse iambos facere, idem in Menexe-
num valet3 nam etiam hic sunt iambi.

 

