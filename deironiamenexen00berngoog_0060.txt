52

 

quod dicitur Archidamicum ita exponitur, quasi Athenienses suis
tantum viribus prorsus semperque vicerint captisque Sphacteriae
Lacedaemoniis, quod unum proelium commemoratur, debellaverint ¹)-
Miser autem eventus belli Corinthii ita describitur, quasi Athenien-
ses sua sponte simul et gloriose id composuerint ²). Etiam ea.
quae iusto iure laudantur , interdum ita describuntur, ut lectorem
offendant. De pugnis enim in Hellesponto commissis disserens
orator, antithetorum captatione inductus absurde contendit, Athe·
nienses omnes hostium naves uno die cepisse multasque etiam alias
vicisse ³). Porro laus pugnae apud Arginussas commissae insignis
est novem participiorum cumulatione ⁴). Simili participiorum uber-
tate simul et quadam magnificentia versatur in describenda civitatis
cura ⁵), ne vivi ipsi laudibus careant.

Denique si, qua ratione orator mores, sensus Atheniensium
imprimisque causas bellorum susceptorum exponat, spectamus, ap-
paret haec omnia tam magnifice simul et tam sophistice descripta
esse, ut generosius quidquam cogitari non possit. Ac mores qui—
dem et sensus Atheniensium in autochthonia positos semper eosdem.
mansisse, ut orator demonstret, civitatis disciplinam semper aristo—
cratiam fuisse contendit 6). Ex eodem fonte derivatur odium barba-
rorum , quod dicit semper idem fuisse etiam eo tempore , quo
pecunia a rege per Cononem data muros restituebant et cum rege
paciscebantur omninoque ex eo pendebant ⁷). Itaque orator non
veretur fingere, Athenienses tentationi regis restitisse neque pacis.
quae dicitur Antalcideae consortes fuisse ⁸). Omnem enim operam,
quam huic loco aliter explicando Schoenbom et Krueger navaverunt,
perditam esse satis demonstravit Tuellmann ⁹). Illud autem men-
daciunculum, quod quidem gravius esse ceteris dictis dolose captatis
vix contendi potest, orator scite eo occultavit, quod bellum Corin-
thium ordine non satis perspicuo exponit et sententia generali inter—
mixta lectorem in dubitationem adducit, num iam 245 O de fine
belli agatur. Ceterum omnis expositio belli Corinthii, quod a Persis
excitatum esse notum est, sophisticam sapit artem. Porro ex eadem
autochthonia derivatur moderatio et clementia , qua Athenienses

¹) 242 C sqq. — 2) 245 Ε. - ⁸) 243 A. -— ⁴) 243 C. — ⁵) 249 A sqq. -
⁰) 238 C. — ⁷) 245 Ο. D. -— Β) 245 C. — ⁹) p. 68-71.

