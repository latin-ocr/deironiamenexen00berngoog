«ἓ. 39.

58

Isocratis et Aristotelis ¹) temporibus. Quibus quamquam non idem
honos a viris doctis tributus est, tamen fieri potuit, ut apud popu-
lum per longum tempus multum valerent.

Ceterum negari non potest, imitationem non aeque insignem
aut immoderatam esse atque in Agathonis oratione, cuius in extrema
parte ratio Gorgiea in ridiculum detorquetur. Imprimis enim anti-
theta brevia et expressa eademque cum parisis coniuncta in Me-
nexeno non ita frequenter inveniuntur; immo saepius ec, quod al-
terutri membro antithetorum contraria secundaria adiunguntur, vis
oppositionis quodammodo obtusa et emollita est. Hac autem mode-
ratione Plato videtur usus esse , quia in Menexeno longe alio in
argumento versabatur atque in symposi03 itaque pro lugubri et
gravi orationis materia illorum artificiorum usum a lascivitate revo-
cavit ad certos fines. ‘Praeterea negari non potest, coniunctionem
partium meliorem esse quam in Agathonis oratione magisque ex
sententiarum cohaerentia repetitam. Denique imitationi non ita
studuit philosophus , ut non interdum nativae dicendi rationi indul-
geret, id quod e libera enuntiatorum compositione elucet.

Quoniam quantum potuimus singulas Menexeni partes expla-
navimUS, summam dialogi paucis circumscribere liceat. Est autem
haec: ‚Plato postquam in Gorgia cum Leontino eiusque assectatoribus
notionem sive ideam rhetoricae blandae explicavit, in Menexeno sophi-
stae disciplinam ac ‘dicendi rationem adumbrat, quam in illo dialogo
non nisi aliquot imitamentis· insertis tetigerat. Quam rem iocose ita
instituit, ut Socratem inducat simulantem, se Aspasiae disciplina usum
ab eaque blandae illius atque venustae eloquentiae artificia edoctum
esse. Ita praeparatus Menexeno adhuc philosophia imbuto declama-
tionem ad verbum sibi inculcatam recitat, quam fingit a magistra ,
e locis antea usurpatis sive communibus et partibus extemporalibus
conglutinatam esse. Summa igitur operis est ἐπίδειξις, qualem in
initio Gorgiae dialogi a sophista habitam esse scriptor fingit. Hanc
autem Menexenus sicut discipulus rhetoricus eadem admiratione et
reverentia prosequitur, qua in Gorgia Callicles declamationem ac-
ceperat. Sicut autem in parte dialogica Gorgiae disciplina adum—

1) Rhet. HI, l, p. 122: ποιητικὴ πρώτη ἐγένετο λέξις, οἷον ἡ Γοργίου· καὶ
νῦν ἔτι οἱ πολλοὶ τῶν ἀπαιδεύτων τοὺς τοιούτους οἴονται διαλέγεσθαυ κάλλιστα.

