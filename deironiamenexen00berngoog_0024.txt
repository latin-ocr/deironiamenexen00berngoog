16

 

Plutarchi loco cognoscatur, neque comparatione utriusque operum
talis ratio videatur comprobari p‘osse. Itaque pro certo habebimuS,
in Menexeno tamquam Antiphontis discipulum Thucydidem non
tangi. Alius igitur interpretandi modus circumspiciendus est.

Constat enim eloquentiam Graecam, quatenus litteris mandata
est, iam inde ab initio in duo genera discessisse, quorum alterum
ad usum civilem pertinens orationes iudiciales et deliberativas (λ.
&marmot-g et ὄημ ηγορικοιῗς) complectitur, alterum autem demon-
strativum (ἑπιόεικτικὸν) vel sophisticum appellatur 1). Prioris au-
tem generiS, imprimis iudicialis , apud Atticos auctor et inventor
sine dubio fuit Antiphon ²). Primus enim exstitit orationum iudi-
cialium scriptor (λογογράφος), quas aliis in usum iudiciorum suppe-
ditavit et postea, ut exemplaria essent, edidit ³)3 praeterea paucas
orationes deliberativas conscripsit, demonstrativas vero nullas , cum
eae, quarum tituli exstant, auctore Blassio ab eo abiudicandae sint. 4)
Itaque non est dubium, quin in Menexeno ut inventor et magister
generis civilis· vel iudicialis commemoretur simul et pro nota Plato·
nis orationum iudicialium contemptione 5) leniter stringatur. De
certo igitur discipulo eius coniectare non opus est, cum oppositionem
Antiphontis et Aspasiae ad genus dicendi pertinere appareat, non
ad ipsam doctrinam. Non male autem res se haberet, si compro-
bari posset, Archinum et Dionem illius fuisse discipulos.

Quae si ita sunt, necesse est, persona Aspasiae nomine ornata
obtegi auctorem et inventorem alterius generis dicendi et scribendi.
demonstrativi vel sophistici, qui Antiphonti opponatur , aut certe
scholam illo genere gaudentem. Talis autem auctor unus exstat
GorgiaS.' Is enim non solum primus litteris mandavit orationem
Atticam solutam, cuius parens in epitaphio conscribendo exstitit 6),
sed etiam inventor generis demonstrativi sine ulla dubitatione haben·
dus est 7). Cui generi teste Dionysio ita addictus fuit, ut imprimis
orationes demonstrativas ederet, paucas deliberativaS, iudiciales autem
nullaS. ⁸)

. ¹) Blass Ι, 4. -- 2) Blass Ι, 59. 79. 84. —- ³) Blass Ι, 44. 81. - ⁴) Blass
1, 97-102. — ⁵) cf. exempli gratia Phaedr. 272 D. -— ⁶) Susemihl, Gorgias
u. d. att. Prosa. Neue Jahrb. 115, ‘793 sqq. -- ⁷) Blass Ι, 43. 52. 57. 58. 59.
-— ⁸) Blass Ι, 53.

